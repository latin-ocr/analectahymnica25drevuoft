—220—

Percurrens poenas corporis
Tripudiat, cnm ceteriS,
. Praemia nanciscens ,
nec pressurae reminiscens
Carnis pro laetis
partae sine fine quietis.

In 2. Nocturno.

Antiphona.

Hunc sanctum tui, Domine,
Signitum vultus lumine,
Domum tuam introductum
Degustare vitae fructum
Praestas ei per gratiam,
Honorem dans et gloriam.

Responsoria.

. Plagis multis cruentatus

A paganis vir beatus

Non tristatur, sed exsultat,

Eorundem et insultat
Flebili vesaniae,

. Caelitus hortatus
constans fit et insuperatus,

. Post ab ipsis Sisinnatem

Introductus civitatem,

Ob despectum cultum vanum

Vinctum illic Pontianum
Videns et Concordium,

. Pro virtute pari

se gaudet eis sociari.

. Inde vinctus dum Spoletum
Duceretur ferre letum,
lpsa longe non ab urbe
Improviso motu turbae
Furentum caesus gladio
Relinquitur in t1·ivio;

. Ob vitae merita

fruiturus perpete vita
Tali mactatur

nece praesul et tumulatur,

In 3. Nocturno.

Antiphona.

In Domino fidens

illataque verbera ridens
Atque ferens sponte

sacro requiescere monte,
Nactus perpetuam

meruit sacer iste coronam.

Responsoria.

1. Nec est passus insepultum
Christus esse, propter cultum
Cuius erat, neci datus,

Hoc disponens, ut relatus
Praesul idem ad propriam
Sepeliretur cathedram3

V, Gratia divina

concessit, ut urbs Perusina

Praesule gauderet

proprio nec patre careret.

2. Ut admovit Levianus
Ad ferendum sanctum manus
Deportans eum humeris,
Nil fere sensit ponderiS,
V. Nam virtus Christi
merito fidei dedit isti,
Pondus ut hoc oneri
non esset ei sed honori.

3. Inclite Constanti,
prece concilando tonanti
Nos patrocinio
contueare pio,
Effice, quo gratus
sit noster ei famulatus,
Ut merito veniae
det reditum patriae3
V. Exsulibus miseris
interveniendo preceris
Nobis propitium
iugiter esse Deum.

ln Laudibus.

Antiphonae.
1. Levianus sancti gestans

Corpus id odorem praestans
Sensit aromaticum.

