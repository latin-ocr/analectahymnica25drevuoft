—165—

5. Mariae partus seriem,

Cum Bethlehem venisset,
Sponsa vidit per ordinem,
Tunc velut peperisset.

Super Benedictus.

. In sanctae vitae studio
Mundi decurso stadio
Languens sponsum desiderat,
Sponsus iucundus properat
Blando placans sermone:
Veni, praedulcis filia,
Grata virtutum lilia
Portans, in sponsi gremium,
Gustabis dulce praemium
Perpetuae coronae.

In 2. Vesperis.

Ad Mag-nificat.

. O Deum ineffabilem,
Qui sponsae vitam humilem
Arrhis ditavit optimis
Et nunc in caelo maximis
Honoribus delectat,
Ipsam magnis miraculis
Exaltans hic in populis,
De mundi nos turbinibus
Ereptos caeli civibus
Eius prece connectat.

Infra Octavam.

Ad Benedictus.

A. O Birgitta, murrae gutta,

Exemplar continentiae,
Confecisti plebi Christi
Emplastrum paenitentiae,
Dum scripsisti verba Christi,
Tu nova lux ecclesiae,
Esto tutrix, esto nutrix
Tibi pronae familiae.

Ad Magnificat-

A. Sponsa regis, doct-rix legis,

Exemplar sequens fortium,
O Birgitta‚ rubra vitta,
Tuum ligasti labium,

A.

A.

Dum loquendo vel tacendo
Amasti Dei filium,

Ora regem, ut nos gregem
Ducat ad caeli gaudium.

Aa Benedictus.

Sancta Birgitta‚ Dominum
Exora clementissimum,
Ut post mundi exsilium,
Det nohis caeli gaudium.

Ad Magnificat.

Birgitta, Christi vernula,
Caelestis regni saecula
Indignis nobis· patula
Stent tua prece sedula.

Ad Benedictus.

Pro prece Birgittae‚

Deus, omnia prospera mitte,
Nobis dimitte

probra singula, poscimus id te.

Ad Magnificat.

O Deus aeterne,
nos dirige, protege, cerne,
Proque tuae vernae
prece scandala, crimina
sterne.

Ad Benedictus.

Esto, Christi sponsa pia,
Nobis semper in hac via
Procuratrix veniae,
Post hanc vitam summe sitam
Angelorum infinitam
Posce sedem gloriae.

Ad Magnificat.

Caeli Deum fideliter,
Sponsa dulcis, ora,

Ut nos ad se feliciter
Ducat in mortis hora.

Ad Benedictus.

Christe, propter tuam necem
Atque tuae sponsae precem
Da carere vitiis,

