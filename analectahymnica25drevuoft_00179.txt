-176—

61. In ordinatione s. Bonifatii.

In 1. VesperiS.

Super Psalmos.

A. Sion sancta, gratulare,
Plebs fidelis, collaetare
Sancto Bonifatio,
Psalmos Deo personare
Debet illis et vacare
Mentis exsultatio,
Luctus cordis refugetur
Et decenter augmentetur
Laudis enarratio,
Vox ad cantus animetur,
Ut condigne celebretur
Eius ordinatio,

Ad Mag-nificat.

A. Ο caelestis coetus, gaude,
Mundi decus et applaude
Praesuli magnifico,
Romae qui dum ordinatur,
In amore solidatur
Domini vivifico,
Bonis factis insignitus,
Unde nomen est sortitus
Iure Bonifatius,
Quod aptatur digne factis,
Ut ex eius sacris actis
Claret efficacius,
Sancte pater et patrone,
Nos degentes in agone
Huius vitae miserae,
Tua prece cum beatis
Almae vultum deitatis
Fac in aevum visere.

Ad Matutinum.

Invitatorium.

Adoremus mente tota
Regem regum et devota
Nostra sit laudatio,

Qui coronam sempiternae
Vitae dedit suo vernae,
Sancto Bonifatio.

In 1. Nocturno.

Antiphonae.

1. Vir beatus aspernatur
Impium consilium,
Legem Dei meditatur

Sequens eius filium,

2. Hic adhaesit in timore
Domini servitiis,

Par-vipensis cum livore
Saeculi deliciis.

3. Quem de suo sancto monte
Deus exaudiverat‚
Perfruentem aevae fonte

Vitae, quam cupierat.

Responsoria.

1. Ex Anglorum stirpe natus
Hic praeclara vir beatus
Et Wintfridus nomen nactus,
Mox in fide solidatur
Et doctrinis mancipatur
Verus cultor Dei factus,
V. Mundum despexit,
cor ad caelestia vexit.

2. Hunc allexit ad amorem
Mundi pater, successorem
Quem bonorum affectabat,
Felix puer sed mundanis
Rebus spretis tamquam vanis
Sempiternis inhiabat3
V. Sic Christum quaerens
et verbis eius adhaerens,

3. Agens annos iuventutis
Ob aeternae spem salutis
Statu gaudet regulari,
Temptamentis carnis cedit,
Docet, orat et oboedit,
Vita fultus sa1utari3

