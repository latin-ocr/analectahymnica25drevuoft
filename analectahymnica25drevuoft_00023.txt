-20,

In 2, Nocturno.

Antiphonae.

1. Hos affligi quando vidit
Adrianus, inquisivit,
Quae spes foret praemii
Pro tanta vi supplicii.

2. Quorum unus sic respondit:
Deus nobis haec abscondit
Neque pandit homini
Civis honores caelici.

3. His jam dictis se prostravit
Annotarique rogavit
lllis in suppliciis
Pro talibus divitiis.

Responsoria.

1. Ο quam mira
viri professio,
Ο quam magna
Dei concessio,
Hic solo verbo credidit,
Quod in discendo docuit,
V. Benedictum nomen Dei,
Qui sic miseretur rei
Et ad fidem imbuit.

2. Hujus pro martyrio
Sis nostra salvatio,
Iesu pie, Christe bone,
Nos consortes fac coronae
Tu vitae perpetuae,
V. Qui convertis peccatores,
Effice nos meliores
Tuae luce gratiae.

3. De cuius conversione
Quando Caesar intellexit,
Ingenti plenus motione

Verbis saevis hunc correxit,

Putans per daemonium
Effectum tam erroneum.

V. Qui resistit Maximiano
Actis et exemplo sano,
Verum Deum adstruit,
Quem Caesar falsum arguit.

In 3, Nocturno.

Antiphonae.

1, Adrianus fide plenus,

Vanae spei alienus,

Dicta regis vilipendit

Et in factis reprehendit

Pro cultura numinum,

Quae culpam auget criminum.

. Unde rex nimis miratur,

Fremit totus et turbatur
Hunc ad Christum sic conversum
Et a suis <liis diversum.

. Et torqueri iubet dire

Cum flagellisque ferire,
Quod eruperunt viscera
Sanguinem fluentia.

Responsoria.

. Quo perfecto Natalia,

Uxor eius valde pia,

Adit hunc, ut consoletur,

Ne pro poenis separetur
A fidei munimine,

Pro quo dignum confitetur
Christi mori nomine.

. Cuius gesta nuntiavit

Christicolis in carcere,
Quos constanter roboravit
Pari consolamine,
Ne diffidant, sed iam credant
In Deo, vero lumine.

. Maceratus Adrianus,

Carceri committitur,

Uxor eius hinc timore
Nimio corripitur,

Timens multum, quia laesus
Cruciatus sperneret

Et sic memor tantum caesus
Votum suum perderet.

. Cui fatur haec matrona:

Certa certus pro corona
Hac immarcessibili,

Quae confertur tormentatis
In spe iugis praemii.

