Intrat tabernacula
Tecum tua, Christe.

2. Praeventus a gratia
Benedictionis
Laetatur in gloria
Exsultationis.

3. Manibus innocuum,
Puro corde mundum
Christus levat Cannicum
In montem iucundum.

Responsoria.

1. Sermo multis populum
Lacrimis rigavit,
Quem Deus per angelum
Sancto revelavit,
Grande per miraculum
Bis mare sedavit3
V. Ignis habitaculum
Sancti concremavit,
Apertus periculum
Liber ignoravit.

2. Cannice, currens
viam compendii,
Iam triumphans
in meta stadii,
Satiatus
de fonte gaudii,
Ad te, pater,
suspirant filii3
V. Caro, mundus,
daemon vi proelii
Nostri cursum
turbant exsilii.

3. Facto sero vineae
Cultor muneratur,
Clarum tenens vespere
Carne separatur,
De lacu miseriae
Spiritus levatur,
Carnis liber tegmine
Caelo collocatur3
V. Cuius sacer exitus
Per Christum divinitus
Signis illustratur.

186 —-

111 Laudibus.

Antiphonae.

1. Decantemus Cannici
Laudes ad honorem,
Qui iam regni caelici
Induit decorem.
2. Laetanter magnalia
Sancti praedicate
Et in eius gloria
Deo iubilate.

3. In noctis vigiliis
Deum sitiebat,
Pietatis studiis
Dies impendebat.
4. Benedicant Dominum
Chrisi confessores,
Qui caelestes Cannicum
Vexit ad honores.

5. Laudent regem gloriae
Cuncta, quae creavit,
Qui ad caelos hodie
Cannicum levavit.

Ad Benedictus.

A. Benedictus Dominus,
Qui nos visitavit,
Per quem sanctus Cannicus
Languidos sanavit,
Sua prece mortuos
Plures suscitavit,
Dirigendo devios
Viam pacis stravit

In 2. Vesperis.

Ad Magnificat.

A. Dulcescat filiis
Patris memoria,
Cuius prodigiis
Viget Ossoria,
Sacris praesidiis
Floret Kilkenia‚
Eius suffragiis
Donentur gaudia
Nobis in patria.

