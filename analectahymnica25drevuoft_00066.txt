*63-

Quid est mirabilius?
terra parit stellam.

3. Universi praedicant
te matrem felicem,
Per quam nos suscepimus
Christi genetricem.

Responsoria.

l. Fugantur tenebrae
primae tristitiae,
Nova lux oritur
verae laetitiae,
Nullam particulam
sonat iniuriae,
Quod Anna dicitur
inventrix gratiae,
V. Ex qua dum nascitur
fios innocentiae,
Salus ostenditur
et arrha gloriae.

2. candescit Libanus,
cedrus extollitur,
Caelesti lumine
terra perfunditur,
Ο quantis gaudiis
Anna reficitur,
Divino munere
cum benedicitur!
V. Haec mater merito
cunctis praeponitur,
Quarum integritas
natura solvitur.

3, Regalis semita
strata virtutibus,
Aeterni principis
parata gressibuS,
Finem constituit
suis limitibus,
Dum Anna colligit
rosam ex floribu53
V. Sic benedictio
promissa patribus
Annam dignificat
in multis matribus.

In Laudibus.

Antiphonae.
1. Fructus Annae nobilis
induit decorem,
Administrans saeculis
gratiae splendorem.

2. Per Annam reducitur
annus jubilaeuS,
De cuius propagine
venit homo Deus,
3. Columba revertitur
ramum dans olivae,
Dum ex Anna nascitur
fios virtutis vivae.

4. Lignum vitae fert medelam
labentis naturae,
Cuius fructum benedicunt
omncs creaturae.

5. Laus et honor iesu Christo,
nato Dei patris,
Cum quo regnat in excelsis
mater suae matris.

Ad Benedictus.

A. Ο parens magnifica,

nobilis persona,
Cuius proles praeminet
caelesti corona,
Famulorum precibus
fave, mater bona,
Cunctisque temporibus
pacem nobis dona.

In 2. Vesperis.
Ad Magnificat.

A. Anna, sancta mulier,

toto desiderio
Te beatam praedicat
omnis generatio,
Mariam conspiciens
in regali solio,
Tu amore filiae
sis nobis praesidio,
Ne nos Christus veniens
damnet in iudicio.

Brev. ms. Carmelit. Hibern. anni 1489. Coa. Collegii SS. Trinitatis Du-

blinen. -Β, 3. 16.

