—259—

2. Postremo regis filia

Assumpta vili tunica,

Caris abiectis vestibus
Servit pauper pauperibus,
. Sequi Christum sic voluit,
Christo namque sic placuit.

. Elisabeth dum oraret

Et oculis fixis staret,

In altaris sacra mensa
Resplenduit lux immensa,
. Ibi ostensa sunt ei
Miranda secreta Dei.

In 3. Nocturno.

Antiphonae.

. Haec mariti post obitum
Castitatis tenens votum
Viri sprevit consortia
Ac magnatum conubia

. Haec est Lia plena prole,
Quae iam sine carnis mole
Vero Iacob coniungitur

Et ab eo diligitur.

. Haec ad modum iam Rachelis
Deum videt nunc in caelis,
Qui eius est solatium
Sempiternumque gaudium.

Responsoria.

. Elisabeth contemplatur
Iesum, a quo visitatur,
Flet et ridet prae gaudio
Fruens eius consortio

Ac praedulci colloquio,

. Sicut, inquit, esse mecum,
Volo ego esse tecum.

. Orat matrona nobilis,
Totus ignescit iuvenis,

Pro quo rogat, incenditur
Ac repente convertitur,

. Pro quo fundit preces pias,
Dolet eius lascivias,

3.

V.

4.

Vere matronam felicem,
Vere Dei dilectricem,
Quae meruit prece pia
Dulcis Iesu praesentia
In hac vita visitari

Ac frequenter consolari3
O quanta Dei gratia
Refulget haec mater pia!

In Laudibus,

Antiphonae.

. Christo regnanti

laus detur honorque potenti,
Per quem regnat in gloria
Elisabeth mater pia.

. Deo laeti iubilemus

Matrem sanctam collaudemus,
Quae Iesu Christi gratia
Caeli gaudet in curia.

Deus, ad te vigilavit
Elisabeth te cupiens

Ac praeter te nil amavit
Te, Christe, semper sitiens,

Benedicant creaturae
Creatorem suum iure,

Qui Elisabeth gaudia
In caeli confert curia.

. Laudes Deo persolvamus

Matrem sanctam venerantes,
Corda, voces adtollamus
Nos ad laudem concitantes

Ad Benedictus.

Salve, rosa pietatis,
Salve, flos Hungariae,
Salve, fulgens margarita.
In caelesti sede sita,
Roga regem maiestatis
Ut nos salvet hodie,
Lumen mittens caritatis
Ac caelestis gratiae.

17*

