1. De sancto Achatio.

In 1. Vesperis.

Antiphonae.

1. Adsunt festa gloriosa
beatorum martyrum,
Qui sub Adriano passi
palmae ferunt bravium.

2. Adrianus, rex profanus,
adscitis sex regibus
Turbam sacram subnervare
suis temptat legibus.

3, Leo frendens, rete tendens,
diis cervicem flectere
Iubet sanctos, sed incassum
litus arat vomere,

4, Hostias laudis litamus,
inquiunt, altissimo,
Deos vanos refutamus
cum ritu nequissimo.

Ad Magnificat-

A. Gaude, virgo mater eeclesia,

regis iuncta filio,

Quae tot natos laureatos
de huius mundi exsilio

Repraesentas pacifici
Salomonis celso solio,

Quorum festum sacrae
passionis
colimus cum gaudio

Defensari cupientes
horum pio patrocinio.

Ad Matutinum‚

Invitatorium.

Adoremus Dominum
crucifixum vere,
Pro quo dena milia
crucem subiere.

In 1. Nocturno.

Antiphonae.

‚ Viri beatissimi

pestilentis Caesaris
Non perstant in semitis
aut parent consiliis

. Frementis insania

Machinans inania
Contra Christi martyres
Sex adscivit proceres.

, Sacra turba martyrum

Ferre diis libamina
Artatur, recalcitrat,
Iesum Christum invocat.

. Gloriantur martyres

in te, Iesu bone,
Quos coronas dulciter
missa passmne.

. Iesu Christe, tuum nomen

laudat admirabile
Candidatus grex sanctorum
pro te fuso sanguine.

