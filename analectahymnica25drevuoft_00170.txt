In 1. Nocturno.

Antiphonae.

. Elevatur in populis
Hesther pia magnifice,

Assueri regis oculis
Quae placuit mirifice.

. Enarrent caeli gloriam
Dei laudantes opera,

Qui talem sibi filiam
Praevidit ante tempora.

. Portas vestras adtollite,
Coetus omnes angelici,

Et laeti recolligite
Civem, concives caelici.

Responsoria.

. Virtutis Dei dexterae,
Trinam regenti machinam,
Trino ditat-a munere
Birgitta dedit gloriam,
Captiva mundi carcere
Mundam conservans animam,

. Soluta carnis onere

Sponsoque iuncta foedere
Partem elegit optimam.

. Herba surgit in stipitem
Altis fixum radicibus,
Stipes fert ramum fertilem

Pulchris fulcitum fioribus,
Flos fructum profert utilem
Ad sanitatem gentibus,

. Dum parens parit nobilem
Birgittam, sibi similem,
Miris claram virtutibus.

, Qui maris fluctus mitigans
Ionam duxit ad aridam,
Matrem Christus allevians
Omnem tollit tristitiam,
Partum felicem nuntians
Matri duplat laetitiam;
. Sponsam nube clarificans,
Linguam melle dulcificans
Loquendi dat audaciam.

167 --

In 2. Nocturno.

Antiphonae.

1. Haec speciosum filium
Superni regis diligit,
Amicam velut lilium
Pulchram sibi rex eligit.

2. Deus nostrum refugium
Sponsae tuae precatibus
Fer nobis adiutorium
In tribulationibus.

3. Portas Sion ingrediens
In sanctis gaudet montibus,
Mentem plene reficiens
Ex aquae vivae fontibus.

Responsoria.

1. Virginitas promeruit
Nulli subiecta crimini,
Quod semet ipsum praebuit
Passum devotae virgini,
Qui crucem sponte subiit
Nos suo reddens lumini.
V. Puellae parvae consuluit
Auxiliumque tribuit
Maria, mater Domini.

2. Occulta conscientiae
Pura mundat confessio,
Magnae signum clementiae
Fusa monstrat oratio,
Quam matris omnis gratiae
Meretur supplicatio;
V. In hac valle tristitiae
Tristi succurrit filiae
Divina miseratio.

3. More gallinae clamitat
Pullos sub ala colligens,
Adversus milvum dimicat
Verbo vitae custodiens,
Maritum beatificat
Hune Christo lucrifaciens;
V. Mundum, carnem subpeditat,
Se, sua Deo dedicat
Votum sponte perficiens.

