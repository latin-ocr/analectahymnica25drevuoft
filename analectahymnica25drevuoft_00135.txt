—132—

In 2. Nocturno.

Antiphonae.

1. Oblita patris proprii
Ob Christi regis amorem
Ad poenas supplicii
Se offert promptiorem.

2. Ad Dei virtutem
spe plena refugit,
Tyranni dum rabies
ut leaena rugit.

3. Eam Deus in aeternum
Sic fundavit, quod supernum
Verbum visu prospicit,
Quod ex auditu credidit.

Responsoria.

1. Eia, virgo mirabilis,
Paries tibi labilis
Dat iter manens stabiliS.
Vere splendor es solaris,
Ut in vitris iens claris,

Dum scissuram nullam paris.

V. Sic ex parte active
Egisti,
Quod in partu passive
Gessit mater Christi.

2. Haec est stella matutina
Clausa sub signaculo,
Quam illustrat lux divina
In carceris ergastulo,
V. Hoc exorto lucifero

Caelum, terra plaudit gaudio.

3. Septemplici radio
Ut sol coruscavit,
Haec luna pugnans stadio
Dum laeta toleravit
Carceris angustias,
Flagella et ungulas,
Lampades et malleum,
Abscissionem uberum,
V. Ferientem
caput gladium,
Ut argentum
purgatum septuplum.

In 3. Nocturno.

Antiphonae.

1. Afferte Deo gloriam,

Qui gentium sculptilia
Muta esse daemonia
Docuit hanc familiam.

. Exsulta, Sion inclita,

Deum adorant angeli,
Dum haec Iudae filia
Dat odorem balsami.

. Novum agno canticum

Et. iubilum laetitiae
Chorus canit virginum
Ob titulum sanctimoniae.

Responsoria.

. Ab intus per aureum

Vestitum haec protecta,
Gemmas gerens virtutum

In mente electa,
Terram circuit, in derisum
Nuda carne, mundo corde
Attingens paradisum.

. Sed tegens eaelum nubibus

Hanc vestivit
angelorum manibus.

. Nequaquam exterminium

Inferi hunc ferit,

Qui pium patrocinium
Barbarae hic quaerit,

Et promptum cordis scrinium
Ad laudes eius gerit3

. Hoc a Christo impetravit,

Pro quo mori non expavit.

. O Dea Saturnea

Manna pluens caelicum,
Apis tu es mellea
Cibum ferens angelicum,
Famulis tui nominis
Ferculis frui corporis
Salvatoris

Da, virgo decoriS.

V. Tu mons regalis culminis

Ros vitalis veniae,

